{
  "hero": {
    "title": {
      "first_line": "Παγκόσμιο",
      "second_line": "Συνεργατικό Οικοσύστημα",
      "third_line_italic": "για",
      "third_line": "μια δίκαιη οικονομία"
    },
    "description": "Τι ερχεται μετα τον Καπιταλισμο;",
    "readMore": "Ανακαλύψτε το εδώ...",
    "joinDiscussion": "Λάβετε μέρος στη συζήτηση"
  },
  "tabs": {
    "title": "# Τα κίνητρά μας",
    "integralRevolution": "Ολοκληρωμένη Επανάσταση",
    "disobedience": "Ανυπακοή",
    "openCooperativism": "Ανοικτή Συνεργατικότητα",
    "decentralization": "Αποκέντρωση",
    "statelessDemocracy": "Δημοκρατία πέρα από το κράτος",
    "integralRevolutionText": "Ένας ουσιαστικός, σε βάθος και διαύγεια μετασχηματισμός των κοινωνικών δομών και αξιών. Η νέα αυτο-διαχειριζόμενη κοινωνία βασίζεται στην αυτονομία και την κατάργηση κάθε μορφής διαχωρισμένης εξουσίας (κράτος, καπιταλισμός, πατριαρχία) που επηρεάζει τις σχέσεις ανθρώπου με άνθρωπο καθώς και του ανθρώπου με το φυσικό περιβάλλον. Χρειάζονται συνειδητές και στρατηγικές δράσεις για να αποσυνθέσουμε απαρχαιωμένες δομές και να ανακτήσουμε εκείνες τις αξίες και τις ιδιότητες που θα μας επιτρέψουν τη ζωή στα Κοινά. Ως το πιο πολλά υποσχόμενο σημείο έναρξης της συλλογικής αυτής αλλαγής, προτείνουμε ένα νέο οικονομικό σύστημα. Αυτό μας δίνει τη δυνατότητα να βγούμε από το φαύλο κύκλο της κεφαλαιοκρατικής υποδούλωσης, δημιουργώντας χώρο για νέες, απελευθερωμένες ιδέες (χωρίς όρια), για μια ζωή υγείας και ισορροπίας με τη φύση.",
    "disobedienceText": "Η ανυπακοή συνεπάγεται, σε κάποιο βαθμό, την απειθαρχία σε νόμους και αξιώσεις κυρίαρχων δομών, αποτελεί δε πολιτική πράξη (πολιτικό καθήκον) όταν ο νόμος είναι άδικος ή καταχρηστικός. Για να γίνει αυτό κατανοητό, αναφερόμαστε στη διαφορά μεταξύ νόμιμου και δίκαιου. Ό,τι επιβάλλεται ως νόμιμο δεν είναι αυταπόδεικτα δίκαιο, ειδικά σε καθεστώτα ολοκληρωτικών κυβερνήσεων. Το ίδιο ισχύει και σε 'δημοκρατικά' πολιτεύματα όταν, για παράδειγμα, το δημόσιο χρήμα χρησιμοποιείται σε επιθετικούς πολέμους ενάντια σε άλλες κοινωνίες πολιτών.",
    "openCooperativismText": "Ακολουθούμε και στηρίζουμε τις βασικές κατευθύνσεις του συνεργατικού μοντέλου των συνεταιρισμών, όπως ορίζονται από τα μέλη τους και στο μέτρο που πηγάζουν από την αλληλλοβοήθεια, υπευθυνότητα, ισότητα, ομοτιμία, δημοκρατία και αλληλεγγύη. Όλοι μπορούν να συμμετέχουν ενεργά και εξίσου στη λήψη αποφάσεων και τη χάραξη των πολιτικών. Το κεφάλαιο που συσσωρεύεται, κυρίως μέσω της αύξησης της αξίας του νομίσματός μας, επανεπενδύεται στην ανάπτυξη του οικοσυστήματος και των συναφών εγχειρημάτων. Με αυτό τον τρόπο οι συμμετέχοντες μπορούν να έχουν πρόσβαση σε περισσότερα εργαλεία αυτο-ενδυνάμωσης και σε ένα διαρκώς αναπτυσσόμενο δίκτυο αγαθών και υπηρεσιών στα πλαίσια της Δίκαιης Οικονομίας.",
    "decentralizationText": "Ένας από τους στόχους μας είναι η οργάνωση ενός αποκεντρωμένου μοντέλου αποφάσεων και ρόλων. Αποκεντρώνοντας την τεχνολογία μας, αποφεύγουμε ένα κεντρικό σημείο αποτυχίας, αποτρέποντας έτσι την ανασταλτική παρέμβαση των Αρχών. Επιδιώκουμε να διασφαλίσουμε τη δυνατότητα επικοινωνίας, ανταλλαγής ιδεών, εργασίας ή μεταφοράς αξιών, για όλους, χωρίς καταστολή ή λογοκρισία. Η κατανομή της πολιτικής και οικονομικής εξουσίας, σε συνδυασμό με τη καθοριστική διαφάνεια, αποτρέπουν την κατάχρηση ρόλων με εξαιρετικά δικαιώματα και κατ' επέκταση, την απάτη, τη διαφθορά ή τις εξαγορές.",
    "statelessDemocracyText": "Το σύγχρονο καπιταλιστικό σύστημα εξαρτάται από το δίδυμο έθνους-κράτους, το οποίο με τη σειρά του εξαρτάται από μια πατριαρχική και ιεραρχική μαζική νοοτροπία, σφυρηλατημένη μέσα από αιώνες εκμετάλλευσης του ανθρώπου από τον άνθρωπο. Για πρώτη φορά στην ιστορία, μία συγκυρία πολιτικής συνειδητοποίησης, ύφεσης της καπιταλιστικής οικονομίας και  ομότιμης (p2p) τεχνολογίας κρυπτογράφησης, μας επιτρέπει να παρέμβουμε με ρεαλιστικές εναλλακτικές στα σύγχρονα κυβερνητικά μοντέλα. Ένα παγκόσμιο συνεταιριστικό οικονομικό σύστημα μας διασφαλίζει ελεύθερες και δίκαιες αγορές, που είναι ένα τεράστιο βήμα μπροστά. Όταν αυτό συνδυαστεί με ένα άρρηκτο σύνολο ηθικών αξιών βασισμένων στην ελευθερία και τη δημοκρατία, αρχίζει να υλοποιείται μια νέα πραγματικότητα. Εάν πιστεύετε πως είναι δυνατή ζωή έξω από το κράτος, συμμετέχετε στον πλησιέστερο Τοπικό Κόμβο του FairCoop σήμερα."
  },
  "bigImage": {
    "title": "Μας οδηγεί η ",
    "bold": "συναίνεση"
  },
  "methodology": {
    "assembly" : {
      "suptitle": "Μια βουτιά στη μεθοδολογία μας",
      "title": "# Ανοικτές συνελεύσεις και συναίνεση",
      "description": "Η κοινότητα αποφασίζει πως θα επιτευχθούν οι κοινοί μας στόχοι σε ανοικτές συνελεύσεις. Οποιοσδήποτε μπορεί να συμμετέχει και να κάνει προτάσεις πάνω σε τρέχουσες εργασίες και νέα πλάνα προς επεξεργασία. Όταν μια πρόταση περνάει συναινετικά, τότε αναλαμβάνει  δράση ο δημιουργός της σε συνεργασία με την αντίστοιχη ομάδα εργασίας. Οι συνελεύσεις οργανώνονται κατά αυτόν τον τρόπο, παγκοσμίως διαδικτυακά ή με φυσική συμμετοχή στους τοπικούς κόμβους."
    },
    "autonomy": {
      "title": "# Αυτο-Οργάνωση και Διανομή Αξίας",
      "description": "Το οικοσύστημα του Faircoop αυτο-οργανώνεται διαμέσου του ανοικτού συνεργατισμού. Όλοι, καθένας με τις δεξιότητες και τις ιδέες του, ενθαρρύνονται να συμμετέχουν αναλαμβάνοντας πρωτοβουλίες και ευθύνες, συνεισφέροντας κατ' αυτόν τον τρόπο στην εξάπλωση του κινήματος. Με το καινοτόμο συνεργατικό εργαλείο Open Collaborative Platform, οι συμμετέχοντες μπορούν να προσφέρουν την εργασία/χρόνο τους είτε εθελοντικά είτε να διεκδικήσουν κάποια αμοιβή σε FairCoin για να καλύψουν τις ανάγκες τους. Κατ' αυτόν τον τρόπο δίνεται η δυνατότητα αναγνώρισης της εργασίας μας ως παραγωγή πραγματικής αξίας, που στη συνέχεια διανέμεται δίκαια και αποκεντρωμένα."
    }
  },
  "economy": {
    "faircoin": {
      "title": "Χρησιμοποιούμε",
      "bold": "FairCoin",
      "description": "To FairCoin είναι ένα ηθικό ψηφιακό νόμισμα, που ωθείται από τις αρχές του οικοσυστήματος του FairCoop και υποστηρίζεται από ένα παγκόσμιο, ταχέως αναπτυσσόμενο, κίνημα συνεργατικότητας. Είναι αποκεντρωμένο, όπως κάθε κρυπτονόμισμα, αλλά (και) ταυτόχρονα, ριζοσπαστικά καινοτόμο, μοναδικό με οικολογικούς όρους, σταθερής ανοδικής αξίας, μέσο ηθικών συναλλαγών, αποταμίευσης και χρηματοδότησης ευκαιριών. Η εξέλιξή του συνεχίζεται με σκοπό τη δημιουργία ενός δίκαιου, παγκόσμιου οικονομικού συστήματος. [Διαβάστε περισσότερα](https://fair-coin.org)"
    },
    "circularEconomy": {
      "title": "για να χτίσουμε μια",
      "bold": "Κυκλική Οικονομία",
      "description": "Χτίζουμε μια πραγματική και παραγωγική οικονομία γύρω από το FairCoin, μέσω της κυκλικής χρήσης προϊόντων και υπηρεσιών, τόσο σε τοπικό όσο και σε παγκόσμιο επίπεδο. Ολοένα περισσότεροι έμποροι, καταστήματα και παραγωγοί εμπιστεύονται το FairCoin, ωφελούμενοι από τη σταθερή αξία του και τα δωρεάν εργαλεία (ανοικτού κώδικα) που σχεδιάζονται για να το υποστηρίξουν."
    },
    "action": {
      "one": "FairMarket",
      "two": "FairCoin σε όλο τον κόσμο"
    }
  },
  "localNodes": {
    "title": "# Τοπικοί Κόμβοι",
    "description": "Πέρα από το παγκόσμιο όραμα του FairCoop, συνεχώς νέοι Τοπικοί Κόμβοι δημιουργούνται σε όλον τον κόσμο, προκειμένου να συνδέσουν πρωτοβουλίες, ομάδες και άτομα με το οικοσύστημα. Πρόκειται για μια αμφίδρομη σχέση, ένα δίκτυο αμοιβαίας βοήθειας και σχέσεων εμπιστοσύνης, ανταλλαγής γνώσεων και πληροφοριών, που ενισχύει τις οικονομικές δραστηριότητες σε τοπικό επίπεδο κι ευνοεί την επέκταση του οικονομικού μας συστήματος σε παγκόσμιο επίπεδο.",
    "action": "Ανακαλύψτε το αναπτυσσόμενο αυτό δίκτυο",
    "action_start": "Πως να δημιουργήσετε έναν Τοπικό Κόμβο στην περιοχή σας;"
  },
  "milestones": {
    "title": "# Μερικά από τα σημαντικότερα ορόσημα που έχουμε πετύχει μέχρι στιγμής",
    "one": "Κατασκευάσαμε και χρησιμοποιούμε ένα καινοτόμο, ασφαλές και οικολογικό νόμισμα (FairCoin)",
    "two": "Οργανώσαμε ένα γοργά αναπτυσσόμενο παγκόσμιο δίκτυο τοπικών κόμβων",
    "three": "Ιδρύσαμε μία δομή ευρωπαϊκού συνεταιρισμού (FreedomCoop)",
    "four": "Συνιδρύσαμε τη συνεταιριστική τράπεζα Bank of the Commons",
    "five": "Δημιουργήσαμε την ηλεκτρονική αγορά FairMarket και την πλατφόρμα ανοικτού συνεργατισμού OCP",
    "six": "Δεν έχουμε σκοτωθεί αναμεταξύ μας (ακόμη!) ;)"
  },
"about": {
    "content": "### Όραμα \n Όραμά μας η δημιουργία, από τα κάτω, ενός καινοτόμου παγκόσμιου μετακαπιταλιστικού οικονομικού συστήματος, για τη ζωή στα Κοινά. Αλληλεγγύη, συνεργασία, δεοντολογία και διαφάνεια, αποτελούν κομβικούς παράγοντες μίας πραγματικής δικαιοσύνης. Η ανάπτυξη και η κοινή χρήση ισχυρών ψηφιακών διαδικτυακών εργαλείων, παράλληλλα με τοπικά περιφερειακά δίκτυα, είναι κρίσιμες κατευθύνσεις για την επίτευξη αυτού του στόχου: Αξιοποιούμε τον χρόνο και την ενέργειά μας συμπράττοντας, σε όλα τα επίπεδα, για να δημιουργήσουμε ρεαλιστικές εναλλακτικές. \n ### Στόχοι \n   Οραματιζόμαστε ένα παγκόσμιο δίκτυο αυτοοργανωμένων και αυτοδύναμων τοπικών κοινοτήτων και ατόμων, ανεξάρτητο από καταχρηστικές συγκεντρωτικές δυνάμεις και περιορισμούς. Οι αρχές μας ορίζονται συλλογικά εκ μέρους του παγκόσμιου 99% και πραγματοποιούνται σύμφωνα με τις ειδικές εκάστοτε τοπικές ανάγκες. Κατ' αυτόν τον τρόπο, ανακτούμε τον έλεγχο της ζωής μας, χάρη στη δυνατότητα ελεύθερης επιλογής εναλλακτικού κοινωνικού μοντέλου με ομότιμη και αποκεντρωμένη οργανωτική δομή. Συνεργαζόμαστε για τη δημιουργία, ενάντια στην οικονομική και κοινωνική ανισότητα, ενός οικοσυστήματος που επιτρέπει την πρόσβαση όλων στον παγκόσμιo πλούτο, με τη μορφή των κοινών. Με αλυσιδωτές αντιδράσεις, το ευέλικτο ανθρώπινο πλαίσιο αυτού του οικονομικού συστήματος ανοίγει διόδους για μία σφαιρική αλλαγή, επηρεάζοντας κάθε πλευρά της ζωής: εκπαίδευση, υγειονομική περίθαλψη, ενέργεια, στέγαση, μετακίνηση: Ανακαλύπτουμε εκ νέου, υγιείς ανθρώπινες και φυσικές σχέσεις, πέρα από τα όρια της εκμετάλλευσης..\n ### Αρχές \n Οι δράσεις της κοινότητας της FairCoop κατευθύνονται σε τρία κύρια σκέλη υπαρκτών αρχών: **Ολοκληρωμένη Επανάσταση** -  **Ομότιμη Συνεργασία** - **Ηθική των χάκερς**\n #### 1) Ολοκληρωμένη Επανάσταση \n Ιστορικής σημασίας διαδικασία, για την ανοικοδόμηση μίας νέας αυτοδιαχειριζόμενης κοινωνίας,  με όραμα την αυτονομία και βάση την απόρριψη κάθε διαχωρισμένης εξουσίας που προέρχεται  από το κράτος, ή από το κεφάλαιο, είτε από οπουδήποτε αλλού, κι επηρεάζει τις σχέσεις μεταξύ των ανθρώπων και με το περιβάλλον. Αφορά τη συνειδητή δράση, προσωπική και συλλογική, για την ανάκτηση των αξιών και των αρετών που μας επιτρέπουν να ζήσουμε ζωή από κοινού. \n Βασίζεται στη δημιουργία νέων δομών και μορφών οργάνωσης σε όλους τους τομείς της ζωής, ώστε να διασφαλιστεί η ισότητα στη λήψη αποφάσεων και η δικαιοσύνη όσον αφορά την ικανοποίηση των βασικών και ζωτικών αναγκών:  \n Αφορά:      \n *  Ομότιμες ανθρώπινες σχέσεις βασισμένες στην ελευθερία και τον μη-εξαναγκασμό.  \n* Αυτοοργάνωση και κυρίαρχες λαϊκές συνελεύσεις.  \n*  Τα Κοινά, τη δημόσια σφαίρα:  \n    - Ανάκτηση των κοινών προς ώφελος όλων, με δημόσια κοινωνική ιδιοκτησία και έλεγχο. \n    - Οικοδόμηση ενός δημόσιου και αυτοδιαχειριζόμενου συνεργατικού συστήματος, βασισμένου στην αλληλοβοήθεια. \n    - Ελεύθερη πρόσβαση στην πληροφορία και στην γνώση.  \n * Μια νέα οικονομία βασισμένη στη συνεργασία και την εγγύτητα.   \n * Συνεργασία με τη ζωή και τη βιόσφαιρα.  \n ###### [Ανακαλύψτε περισσότερα για την ολοκληρωμένη επανάσταση εδώ](http://integrarevolucio.net/en/integral-revolution/ideological-bases-of-the-call/) \n #### 2) Ομότιμη Συνεργασία\n * Η Ομότιμη συνεργασία προϋποθέτει την ανάληψη ρόλων και καθηκόντων οικειοθελώς από κάθε συμμετέχοντα εντός της κοινότητας.\n* Άμεση ανταπόδοση για τις υποχρεώσεις που αναλαμβάνει, δεν θα έπρεπε να περιμένει κανείς. Ωστόσο, οι συμμετέχοντες, στην προσπάθειά τους να διατηρήσουν αμοιβαιότητα και αλληλεγγύη εντός των Κοινών, συναντούν πάντα ευκαιρίες ανταπόδοσης από το σύνολο.\n* Κάθε δυναμική συνεργασίας είναι μη-ιεραχική και υπάρχει ισηγορία (όλοι έχουν εξίσου τον λόγο).\n ###### [Περισσότερες πληροφορίες για τις αρχές της ομότιμης συνεργασίας (P2P)](https://wiki.p2pfoundation.net/Core_Peer-2-Peer_Collaboration_Principles) \n #### 3) Ηθική των χάκερς\n Η πειρατεία, ενάντια στη μιντιακή διαστρέβλωση, αφορά ηθικές αξίες, ελευθερία, βελτίωση της ποιότητας ζωής.\n* Η πληροφορία πρέπει να είναι ελεύθερη.\n* Η πρόσβαση σε Η/Υ -και σε οτιδήποτε μπορεί να αποτελέσει πηγή γνώσης ενάντια στη χειραγώγηση- θα πρέπει να είναι απεριόριστη και ολική. Εμπλέξου άμεσα και προσωπικά! \n* Να δυσπιστείς στην εξουσία - να προάγεις την αποκέντρωση.\n* Οι χάκερς πρέπει να κρίνονται από την αποτελεσματικότητα της δουλειάς τους. \n* Μπορείς να δημιουργήσεις τέχνη και ομορφιά με έναν Η/Υ.\n* Οι Η/Υ μπορούν να αλλάξουν τη ζωή μας προς το καλύτερο.\n* Μη βρωμίζετε δεδομένα άλλων.\n* Καταστήστε τα δημόσια δεδομένα διαθέσιμα - προστατέψτε τα προσωπικά δεδομένα.\n###### [Περισσότερες πληροφορίες για την ηθική των χάκερς εδώ.](https://ccc.de/en/hackerethik)"
  },
  "economic": {
    "content": "> Η FairCoop βλέπει την παγκόσμια οικονομική επανάσταση ως το πιο πολλά υποσχόμενο μέσο πυροδότησης μίας συλλογικής κοινωνικής αλλαγής.\n \n Ένας από τους πρωτεύοντες στόχους της FairCoop είναι να χτίσει ένα νέο παγκόσμιο οικονομικό σύστημα βασισμένο στη συνεργασία, ηθική, αλληλεγγύη και δικαιοσύνη. Για να επιτευχθεί, εντοπίσαμε πού πάσχει το τρέχον οικονομικό σύστημα και στρέψαμε αυτούς τους μηχανισμούς που προκαλούν την παγκόσμια αστάθεια, προς ώφελός μας.\n \n Το σχέδιό μας είναι να αποκαταστήσουμε το βέλτιστο δυνατό επίπεδο παγκόσμιας οικονομικής δικαιοσύνης ως εξής:\n * χρησιμοποιώντας το δικό μας ψηφιακό νόμισμα FairCoin και αναπτύσσοντας το δικό του οικονομικό σύστημα, τελείως ανεξάρτητα από κεντρικές τράπεζες και θεσμούς.\n* χρησιμοποιώντας το FairCoin ενάντια στην τακτική φτωχοποίησης του Παγκόσμιου Νότου: χακάρουμε τις αγορές, τα μονοπώλια εισάγοντας τον συνεργατικό ιό.\n* χρησιμοποιώντας τον συνεργατικό ιό για να ενθαρρύνουμε τις επενδύσεις σε ένα συνεργατικό σύστημα στρατηγικής σταθερής ανάπτυξης, ενάντια σε έναν άστατο, κερδοσκοπικό, ανταγωνιστικό μηχανισμό θεωρία παιγνίων.\n* χρησιμοποιώντας τη στρατηγική σταθερής ανάπτυξης για την άνοδο της αξίας, χάρη στην περιορισμένη έκδοση μονάδων (αποπληθωριστικός χαρακτήρας), και την αύξηση της ζήτησης του νομίσματος.\n* την αυξημένη αξία του νομίσματος για να χρημοτοδοτήσουμε εγχειρήματα και εργαλεία ευθυγραμμισμένα με τους στόχους του FairCoop, για την επέκταση της υποδομής του συστήματος.\n* εγχειρήματα, εργαλεία και υποδομή για την πρόσβαση, μέσω του FairCoin, σε περαιτέρω προϊόντα και υπηρεσίες, πάντα στα πλαίσια των αρχών της FairCoop, βελτιώνοντας τη χρησιμότητα του νομίσματος.\n * την αυξημένη χρησιμότητα του FairCoin ώστε να ανεξαρτητοποιείται ολοένα περισσότερο παγκοσμίως από τα κρατικά νομίσματα, προς μία κυκλική οικονομία.\n* την κυκλική οικονομία, που ενδυναμώνεται συνεχώς, για την κάλυψη των βασικών μας αναγκών και την ενσωμάτωση διαρκώς περισσότερων χρηστών (ατόμων, ομάδων, δικτύων) στο FairCoin.\n* τη συλλογική και οικονομική ισχύ που πηγάζει από τη διαρκώς αυξανόμενη συμμετοχή, για την απαλλαγή όλο και περισσότερων ανθρώπων από την οικονομική και πολιτική καταπίεση.\n* τα ευρέως διασκορπισμένα αλλά διασυνδεδεμένα εργαλεία, ανθρώπινα δίκτυα, υπηρεσίες και χαρακτηριστικά αυτού του ανεξάρτητου αποκεντρωμένου συστήματος ως βάση για την παγκόσμια κοινωνική αλλαγή, που αποτελεί την ολοκληρωμένη επανάσταση."
  },
  "organization": {
    "content": "Η κοινότητα του FairCoop οργανώνεται μέσω της ανοικτής συνεργατικότητας. Ο κάθε ένας με τις ιδιαίτερες δεξιότητες του, παροτρύνεται να συμμετάσχει στην εξάπλωση του κινήματος. \n \n Καθώς εργαζόμαστε παγκόσμια για να στηρίξουμε την αποκέντρωση και την τοπική οικονομία, η προσέγγιση μας αποτελεί ένα 'παντοπικό' (παγκόσμιο και τοπικό)  οργανωτικό μοντέλο: \n \n ### Τομείς Παγκόσμιας Εργασίας  \n Αναφέρονται κυρίως σε εργασίες στο διαδίκτυο, με στόχο τη διάρθρωση, την οργάνωση και την ανάπτυξη πληροφορίας και τεχνολογίας για το παγκόσμιο δίκτυο. Όλες οι εργασίες οργανώνονται στην ανοικτή συνεργατική πλατφόρμα μας (OCP). Οι συμμετέχοντες μπορούν είτε να προσφέρουν εθελοντικά το χρόνο τους είτε να διεκδικήσουν αμοιβή σε FairCoin για την επίτευξη των αναγκαίων εργασιών.\n \n Τομείς Παγκόσμιας Εργασίας:\n * Κοινή διαχείριση\n *  Επικοινωνία\n  * Κυκλική Οικονομία\n  * Τεχνολογική ανάπτυξη\n  * Υποδοχή-Εκπαίδευση-Υποστήριξη\n  \n ### Τομέας Τοπικών Κόμβων \n Το έργο του αφορά στις διαδικτυακές όσο και στις φυσικές δραστηριότητες κάθε τοπικού κόμβου, για την επί τόπου ανάπτυξη του φυσικού δικτύου με έμφαση στην εργασία εντός της περιοχής.\n Ορισμένες εργασίες των Τοπικών Κόμβων θα μπορούσαν να είναι: \n  * Ενίσχυση της κυκλικής οικονομίας (υποστήριξη εμπόρων).\n  * Προώθηση εργαλείων της FairCoop.\n * Διαχείριση ενός Σημείου Συναλλαγών (PoE).\n * Προώθηση των αξιών και πρακτικών της FairCoop σε τοπικά εγχειρήματα.\n * Οικοδόμηση ειδικών τοπικών εγχειρημάτων στο πλαίσιο του οικοσυστήματος της Faircoop.\n  Κάθε Τομέας Παγκόσμιας Εργασίας και κάθε Τοπικός Κόμβος έχουν αυτονομία εσωτερικών αποφάσεων μέσω συνελεύσεων, για να εκπληρώνουν τα καθήκοντά τους και να επιτυγχάνουν τους στόχους τους με τον καλύτερο δυνατό τρόπο. Επομένως, δεν απαιτούνται κεντρικές άδειες. Ωστόσο, βασικά ζητήματα, που αφορούν ολόκληρη την κοινότητα, αποφασίζονται στη παγκόσμια γενική συνέλευση, πάντα με συναίνεση.  \n Όλοι οι τομείς παγκόσμιας εργασίας, καθώς και ο τομέας τοπικών κόμβων διαθέτουν ποικίλες ομάδες και συνομιλίας για καθημερινή επικοινωνία και συντονισμό. \n \n Εάν ενδιαφέρεστε να συμμετάσχετε, είστε ευπρόσδεκτοι να επισκεφτείτε την [ομάδα υποδοχής](https://t.me/askfaircoop) και να επικοινωνήσετε απευθείας μαζί μας. Από εκεί, μπορούμε να σας καθοδηγήσουμε ανάλογα με τα ενδιαφέροντα και τις προθέσεις σας. \n \n ### Δίκτυο Τοπικών Κόμβων\n Είναι ομάδες εκπροσώπησης κι επέκτασης της FairCoop σε τοπικό επίπεδο. Αναπτύσσουν και διευρύνουν ανεξάρτητα το περιφερειακό δίκτυο, προωθώντας τα εργαλεία της FairCoop σε καταστήματα και ιδιώτες, παρέχοντας τεχνική υποστήριξη, πραγματοποιώντας παρουσιάσεις, απαντώντας σε κάθε είδους ερωτήσεις ή ακόμα και δημιουργώντας νέους τοπικούς κόμβους στο πλαίσιο των αρχών της FairCoop. Μπορούν να λαμβάνουν μικρά κονδύλια για την κάλυψη των βασικών δαπανών, με στόχο την αυτάρκεια, σε βάθος χρόνου.  \n \n Για να δημιουργηθεί ένας τοπικός κόμβος, απαιτούνται τουλάχιστον 3 ενεργοί συμμετέχοντες. Ενθαρρύνουμε όλους όσοι ενδιαφέρεστε, να έρθετε σε άμεση επαφή με τους ανθρώπους του τοπικού κόμβου της περιοχής σας. Μπορείτε να δείτε τον χάρτη των τοπικών κόμβων [με περισσότερες λεπτομέρειες εδώ](http://map.fairplayground.info/map-localnodes/ ). Εάν δεν βρίσκετε τοπικό κόμβο στην περιοχή σας, ευχαρίστως σας βοηθάμε και σας στηρίζουμε να δημιουργήσετε έναν. \n \n ###### [Περισσότερες πληροφορίες μπορείτε να βρείτε στον οδηγό Τοπικών Κόμβων](https://fair.to/bBkjy )"
  },
  "tools": {
    "faircoin": {
      "title": "FairCoin",
      "description": "Είναι ένα ψηφιακό νόμισμα που βασίζεται σε ένα αποκεντρωμένο ομότιμο (p2p) δίκτυο το οποίο προστατεύεται με ισχυρή κρυπτογράφηση. Είναι ένα ισχυρό εργαλείο για την αλλαγή του κόσμου μέσω της ανεξαρτητοποίησης από τις κεντρικές τράπεζες, τα χρηματοπιστωτικά ιδρύματα και τις κυβερνήσεις. Αποτελεί λοιπόν εργαλείο-κλειδί του νέου οικονομικού συστήματος. Σε σύγκριση με άλλα κρυπτονομίσματα, όπως το Bitcoin, η αξία του είναι σταθερή και συχνά αναπροσαρμόζεται από την κοινότητα συναινετικά."
    },
    "fairpay": {
      "title": "FairPay",
      "description": "Ένα σύστημα καρτών NFC (Near Field Communication) στη διάθεση πελατών κι εμπόρων, για τη διεκπεραίωση πληρωμών σε FairCoin με την ευκολία μίας πιστωτικής κάρτας. Η αυτοκόλλητη ετικέτα NFC περιέχει ένα μοναδικό αναγνωριστικό (ID) κι επικοινωνεί απευθείας με τον διασυνδεδεμένο πίνακα εφαρμογών (App Panel). Μέσω αυτού του πίνακα εφαρμογών, οι έμποροι έχουν ακόμη και τη δυνατότητα να ανταλλάξουν FairCoin απευθείας σε ευρώ, εάν είναι  απαραίτητο."
    },
    "fairfund": {
      "title": "FairFund (Ταμείο Χρηματοδότησης)",
      "description": "Υπάρχουν, επί του παρόντος, τρία μεγάλα Ταμεία Χρηματοδότησης, το Global South Fund (Ταμείο του Παγκόσμιου Νότου), το Commons Fund (Ταμείο των Κοινών) και το Technology Infrastructure Fund (Ταμείο Τεχνολογικής Υποδομής). Τα FairCoin αποθηκεύονται για να αξιοποιηθούν στη χρηματοδότηση μελλοντικών έργων εναρμονισμένων με το σκοπό κάθε ταμείου και υποστηρίζουν την ευρύτερη κυκλική οικονομία του νομίσματος. Χάρη στη σταθερή άνοδο αξίας του FairCoin, η οικονομική ισχύς των κεφαλαίων αυξάνεται συνεχώς εξίσου σταθερά. Έτσι, είμαστε σε θέση να χρηματοδοτούμε διαρκώς περισσότερα και μεγαλύτερα έργα προς τους κοινούς μας στόχους."
    },
    "usefaircoin": {
      "title": "useFairCoin (κατάλογος FairCoin)",
      "description": "Είναι ένας εικονικός χάρτης και κατάλογος κάθε είδους φυσικών χώρων που δέχονται FairCoin ως μέθοδο πληρωμής. Ιδιαίτερα χρήσιμο στην αναζήτηση κι  ανεύρεση σημείων για ανταλλαγές FairCoin με προϊόντα και υπηρεσίες, και την ταυτόχρονη υποστήριξη της κυκλικής οικονομίας."
    },
    "getfaircoin": {
      "title": "getFairCoin (λήψη FairCoin)",
      "description": "Είναι ένας εύκολος τρόπος για την αγορά FairCoin με διαφορετικά εθνικά νομίσματα όπως EUR, USD, SYP, CNY, RUB, GBP, INR, NGN, BRL, MXN κ.α., με τις τρέχουσες μεθόδους πληρωμής όπως: μεταφορά χρημάτων μέσω internet, πιστωτική ή χρεωστική κάρτα, ή ακόμα και με μετρητά στους  φυσικούς χώρους (τοπικοί κόμβοι). Αυτή η επίσημη τιμή του FairCoin είναι σταθερή, καθορισμένη από τη συνέλευση και συχνά αναπροσαρμόζεται λόγω διαφορετικών παραμέτρων των τιμών."
    },
    "fairsaving": {
      "title": "FairSaving (Αποταμίευση)",
      "description": "Είναι μία υπηρεσία αποταμίευσης που παρέχει η FairCoop μέσω της πλατφόρμας getFairCoin. Προσφέρεται για όποιον θέλει να χρησιμοποιήσει την υποδομή μας για να διατηρήσει τα FairCoin του με όλα τα κατάλληλα μέτρα ασφαλείας. Συνιστάται για άτομα που δεν έχουν δικό τους ηλεκτρονικό υπολογιστή ή για εκείνους που δεν εμπιστεύονται τις ικανότητές τους στην πληροφορική τόσο ώστε να αναλάβουν την ευθύνη για τη φροντίδα του Coop πορτοφολιού τους."
    },
    "ocp": {
      "title": "Open Collaborative Platform (Ανοιχτή Συνεργατική Πλατφόρμα)",
      "description": "Η OCP είναι το βασικό οργανωτικό εργαλείο που προσφέρουμε σε άτομα, συλλογικότητες και συντονιστές εργασιών μέσα σε Freedom Coop, Bank of the Commons και συνεργατικά εγχειρήματα του μέλλοντος. Μπορεί επίσης να χρησιμοποιηθεί, για παράδειγμα, στη διαχείριση ανοιχτών συνεργατικών εγχειρημάτων και την ομαδική εργασία, στη σύσταση ομάδων εργασίας, τον υπολογισμό χρόνου εργασίας κάθε μέλους, ως βάση διανομής εσόδων ή στη διαχείριση ενός διαδικτυκού (online) πορτοφολιού FairCoin για την αποδοχή ή την αποστολή πληρωμών."
    },
    "freedomcoop": {
      "title": "FreedomCoop",
      "description": "Η FreedomCoop είναι μία Ευρωπαϊκή Συνεταιριστική Εταιρία (SCE), η οποία προσφέρει μια εργαλειοθήκη αυτοδιαχείρισης, αυτοαπασχόλησης, οικονομικής αυτονομίας και χρηματοοικονομικής ανυπακοής. Τα αυτοαπασχολούμενα μέλη μπορούν, για παράδειγμα, να τιμολογήσουν μέσω της FreedomCoop και να λάβουν τα χρήματά τους στον ατομικό εικονικό τους λογαριασμό. Δεν απαιτούνται ταυτότητες ή άλλα έγγραφα. Όλα τα τέλη συνδρομής καταβάλλονται σε FairCoin. Τα κέρδη της FreedomCoop αναδιανέμονται στους Τοπικούς Κόμβους κι είναι επομένως ζωτικής σημασίας για τη χρηματοδότηση και τη δυναμική δημιουργίας τους."
    },
    "fairmarket": {
      "title": "FairMarket (Αγορά)",
      "description": "Είναι η online αγορά της FairCoop, από όπου κάθε συμμετέχων μπορεί να διαθέσει τα προϊόντα και τις υπηρεσίες του στην κοινότητα. Διασυνδέει άτομα με εναλλακτικές αγορές, κοινωνικά νομίσματα, δίκαιες συναλλαγές κι εν γένει, με τις αρχές της FairCoop. Όλα τα προϊόντα και οι υπηρεσίες ανταλλάσσονται με FairCoin. Έτσι αυξάνεται η ευχρηστία και η κυκλοφορία του νομίσματος ώστε να μπορεί να δημιουργήσει εναλλακτικές για μια δίκαιη οικονομία."
    },
    "bankofthecommons": {
      "title": "Bank of the Commons (Τράπεζα των Κοινών)",
      "description": "Η Τράπεζα των Κοινών (BotC) είναι μια ανοιχτή συνεργατική πρωτοβουλία με αντικείμενο τον μετασχηματισμό τραπεζικών εργασιών, πληρωμών και νομισμάτων έτσι ώστε να υποστηρίζεται η οικονομία συνεργατικών και κοινωνικών κινημάτων σε παγκόσμιο και τοπικό επίπεδο. Η BotC υιοθέτησε το FairCoin ως ένα στρατηγικό παγκόσμιο κοινωνικό νόμισμα και την blockchain τεχνολογία του στο πλαίσιο της υιοθεσίας και της ανάπτυξης αποκεντρωμένων οικονομικών δομών για τα Κοινά. Η BotC είναι έμμεσα συνδεδεμένη με την εργαλειοθήκη της FairCoop για να διευρύνεται όσο το δυνατόν περισσότερο το δυναμικό πεδίο των χρηστών."
    }
  },
  "joinus" : {
    "content": "Συναντήστε μας [στην ομάδα υποδοχής του telegram](https://t.me/askfaircoop ) ή στο [FairCoop Forum](http://discourse.fair.coop ) και επικοινωνήστε απ' ευθείας μαζί μας.\n Αναζητούμε διαρκώς ειδικευμένα άτομα που μπορούν να βοηθήσουν στην ανάπτυξη αυτού του μοναδικού κινήματος. \n Σε κάθε περίπτωση, κάθε ενεργό και θετικό πνεύμα είναι καλοδεχούμενο :) "
  }


